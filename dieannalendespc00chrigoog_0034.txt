a. U. c. 800. p. Chr. 47. 13

publica capessenda, transferendo huc quod usquam egre-
gium fuerit. nequeenim ignoro Iulios Alba, Coruncanios

Camerio, Porcios Tusculo, et ne vetera scrutemur, Etru-
ria Lucaniaque et omni Italia in senatum accitos, post-
remo ipsam ad Alpes promotam, ut non modo singuli
viritim, sed terrae, gentes in nomen nostrum coalescerent.
tunc solida domi quies et adversus externa floruimus,
cum Transpadani in civitatem recepti, oum specie de·
ductarum per orbem terrae legionum additis provincialium
validissimis fesso imperio subventum est. num paenitet
Balbos ex Hispania nec minus insignes viros e Gallia
Narbonensi transivisse? manent posteri eorum nec amore
in hano patriam nobis concedunt. quid aliud exitio La·
cedaemoniis et Atheniensibus fuit, quamquam armis pol·
lerant, nisi quod victos pro alienigenis arcebant? at con·
ditor nostri Romulus tantum sapientia valuit, ut pleros-
que populos eodem dic hostes, dein cives habuerit. ad-
venae in nos regnaverunt: libertinorum filiis magistratus
mandare non, ut plerique falluntur, repens, sed priori
populo ¹factitatum est. at cum Senonibus pugnavimus:
scilicet Vulsci et Aequi numquam adversam nobis aciem
instruxere. capti a Gallis sumus: sed et Tuscis obsides
dedimus et Samnitium iugum subiimus. ac tamen, si
cuncta bella recenseas, nullum breviore spatio quam ad-
versus Gallos confectum: continua inde ac fida pax. iam
moribus artibus adfinitatibus nostris mixti aurum et opes
suas inferant potius quam separati habeant. omnia, patres
conscripti, quae nunc vetustissima ereduntur, nova fuere:
plebeii magistratus post patricios, Latini post plebeios,
ceterarum ltaliae gentium post Latinos. inveterascet hoo
quoque, et quod hodie exemplis tuemur, inter exempla erit'.
25. Orationem principis secuto patrum consulto ab tiano

primi Aedui senatorum in urbe ius adepti sunt, datum “lml‘
id foederi antiquo, et quia soli Gallorum fraternitatis
nomen cum populo Romano usurpant.

 

