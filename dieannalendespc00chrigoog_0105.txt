84 Ab excessu D. Augusti XIV 4-7.

alias navis ornatior, tamquam id quoque honori matris
daretur: quippe sueverat triremi et classiariorum remigio
vehi. ac tum invitata ad epulas erat, ut occultando fa·
cinori nox adhiberetur. satis constitit exstitisse proditorem,
et Agrippinam auditis insidiis, an crederet ambiguam,
gestamine sellae Baias pervectam. ibi blandimentum snb·
levavit metum: comiter excepta superque ipsum con·
locata. iam pluribus sermonibus, modo familiaritate iu·
venili Nero et rursus adductus, quasi seria consociaret,
tracto in longum convictu, prosequitur abeuntem, artius
oculis et pectori haerens, sive explenda simulatione, seu
periturae matris supremus aspectus quamvis ferum ani-
mum retinebat.

5. Noctem sideribus inlustrem et placido mari
quietam quasi convincendum ad scelus di praebuere.
nec multum erat progressa navis, duobus e numero fa·
miliarium Agrippinam comitantibus, ex quis Crepereius
Gallus haud procul gubernaculis adstabat, Acerronia
super pedes cubitantis reclinis paenitentiam filii et recu·
peratam matris gratiam per gaudium memorabat, cum
dato signo ruere tectum loci multo plumbo grave, pressus-
que Crepereius 61 statim exanimatus est. Agrippina et
Acerronia eminentibus lecti parietibus ao torte validiori-
bus, quam ut oneri cederent, protectae sunt. nec dis·
solutio navigii sequebatur, turbatis omnibus et quod
plerique ignari etiam conscios impediebant. visum dehinc
remigibus unum inlatus inclinare atque ita navem sub·
mergere: sed neque ipsis promptus in rem subitam con·
sensus, 61 alii contra nitentes dedere facultatem lenioris
in mare iactus. verum Acerronia, inprudentia dum se
Agrippinam esse, utque subveniretur matri principis, ola-
mitat, contis et remis et, quae fors obtulerat, navalibus
telis conficitur. Agrippina silens eoque minus adgnita
(unum tamen vulnus umero excepit) nando, deinde occursu
lenunculorum Lucrinum in lacum vecta villae suae infertur.

 

